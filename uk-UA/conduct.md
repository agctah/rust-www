---
layout: uk-UA/default
title: Кодекс поведінки Rust &middot; Мова програмування Rust
---

# Кодекс поведінки Rust

## Кодекс

**Контакт**: [rust-mods@rust-lang.org](mailto:rust-mods@rust-lang.org)

* Ми прагнемо забезпечити дружнє, безпечне та гостинне середовище для всіх, 
  незалежно від досвіду, гендерної ідентичності та вираження поглядів, сексуальної орієнтації, 
  функціональних обмежень, особистого вигляду, фізичних розмірів, расової, етнічної приналежності, віку,
  релігії, національності та інших подібних характеристик.
* У IRC, будь ласка, уникайте використання відвертих сексуальних псевдонімів або псевдонімів,
  які можуть нашкодити дружньому, безпечному та привітному оточенню для інших.
* Будьте ввічливими. Немає необхідності бути посереднім чи грубим.
* Поважайте думки інших, зважайте на те, що кожен варіант дизайну чи реалізації
  передбачає під собою компроміс і має свою ціну. Рідко існує єдина правильна відповідь.
* Будь ласка, зведіть неконструктивну критику до мінімуму. Якщо у вас назріли ідеї, з якими ви
  хочете поекспериментувати - зробіть відгалуження і подивіться як воно працює.
* Ми припинемо взаємодіяти з вами у разі, якщо ви будете ображати, принижувати чи переслідувати когось. 
  Така поведінка не вітається. Ми трактуємо термін "harassment (укр. переслідування)" як воно визначено у <a href="http://citizencodeofconduct.org/">Citizen Code of Conduct</a>;
  якщо вам не зрозуміло, що мається на увазі під даною концепцією, будь ласка, прочитайте її визначення.
  Зокрема, ми не сприймаємо поведінку, яка виключає людей у соціально маргінальні групи.
* Приватні домагання також неприйнятні. Незалежно від того, хто ви є, якщо вам здалось, що вас
  переслідують або ставили в незручне становище учасники спільноти, будь ласка, негайно зверніться до одного
  із адміністраторів каналу або до будь-кого із [команди модераторів Rust][mod_team]. Незалежно
  від того, постійний ви учасник чи новачок, ми дбаємо про те, щоб спільнота була
  безпечною для вас, а ми зі свого боку - прикриємо ваш тил.
* Так само спам, троллінг, цькування чи інша поведінка, що привертає забагато уваги - не вітається.

## Модерація


Нижче наведено правила підтримки стандартів поведінки спільноти.
Якщо ви вважаєте, що тема потребує модерації, будь ласка, зверніться до [команди модераторів Rust][mod_team].

1. Зауваження, які порушують кодекс поведінки Rust, включаючи ненависну, шкідливу, жорстоку поведінку,
   або виключні зауваження - заборонені. (Прокляття - дозволені, якщо вони не спрямовані на іншого учасника
   і не у ненависній формі.)
2. Зауваження, які модератори визначили недоцільними, незалежно від того, наведені вони у кодексі поведінки чи ні,
   також є забороненими.
3. Модератори спершу реагують на такі зауваження попередженням.
4. Якщо попередження проігноровано - користувача буде "викинуто" - виключено із каналу
   аби той охолонув.
5. Якщо користувач повертається і продовжує спричиняти проблеми - його буде забанено, 
   тобто виключено на невизначений термін.
6. Модератори можуть на свій розсуд розбанити користувача, якщо це було вперше і можуть запропонувати
   попросити вибачення у ображеної сторони.
7. Якщо модератор забанив когось і, на вашу думку, такий крок був невиправданим, будь ласка, поговоріть про це із цим
   або іншим модератором **приватно**. Скарги на бан у каналі забороняються.
8. Модератори дотримуються більш високих стандартів, ніж інші учасники спільноти. Якщо модератор створив неприйнятну
   ситуацію - його очікують більші обмеження в свободі, ніж інших.

У спільноті Rust ми намагаємось робити додаткові кроки аби підтримати один одного. 
Не лише намагайтесь бути технічно бездоганним, намагайтесь залишатись самим собою. Зокрема, 
не вдавайтесь до обговорення образливих чи делікатних питань, особливо якщо вони не стосуються теми; 
це надто часто призводить до непотрібних сутичок, уражаються почуття, руйнується довіра; ба гірше - це
може спричинити покидання людьми спільноти.

І якщо у когось виникають проблеми із тим, що ви сказали або зробили, утримайтесь від бажання переходити
в оборону. Просто припиніть те,  на що вони скаржаться та попросіть вибачення. Навіть якщо ви відчуваєте, що
вас неправильно зрозуміли або несправедливо звинувачують - є шанс поспілкуватись краще. — 
пам'ятайте, що ви відповідальні за комфорт ваших друзів - учасників Rust-спільноти.
Усі ми прагнемо спілкування і всі ми тут, перш за все, задля того аби поговорити про круту технологію.
Ви побачите, що люди мають добрі наміри і віритимуть вам, як тільки ви заслужите їх довіру.

Усі вищенаведені засоби впливу застосовуються до всіх офіційних місць Rust;
включаючи офіційні IRC-канали (#rust, #rust-internals, #rust-tools, #rust-libs, #rustc, #rust-beginners, #rust-docs, #rust-community, #rust-lang, та #cargo); 
GitHub-ропозиторії на rust-lang, rust-lang-nursery та rust-lang-deprecated; 
а також усі форуми на rust-lang.org (users.rust-lang.org, internals.rust-lang.org). 
Для інших проектів, що приймають кодекс поведінки Rust, будь ласка, зв'яжіться із супроводжуючими
цих проектів стосовно його дотримання. Якщо ви бажаєте використовувати цей кодекс поведінки у вашому проекті -
розгляньте явне згадування вашої політики модерації або зробіть копію із вашими політиками модерації задля
уникнення плутанини.

*Адаптовано із [Node.js Policy on Trolling](http://blog.izs.me/post/30036893703/policy-on-trolling), а також [Contributor Covenant v1.3.0](https://www.contributor-covenant.org/version/1/3/0/).*

[mod_team]: /team.html#Moderation-team
