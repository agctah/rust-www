---
layout: uk-UA/default
title: Сприяння Rust &mdash; побудова спільноти &middot; Мова програмування Rust
---

# Сприяння Rust &mdash; побудова спільноти

Допомагати новачкам, поширювати інформацію, зустрічати цікавих людей. Зробити Rust
блискучим прикладом відкритої розробки - це те, чого ми всі прагнемо.

Стежте за каналом [#rust-beginners]. Сюди ми відсилаємо нових розробників
на Rust по допомогу і дуже важливо, щоб вони отримували швидкі, влучні та ввічливі відповіді. Аналогічно
[Stack Overflow], [users.rust-lang.org] та [/r/rust] - це ті форуми, де програмісти
Rust зазвичай шукають допомогу. Якщо ви бажаєте повчитись давати відповіді на запитання програмістів -
[почитайте це керівництво][helpful].

Якщо у вас вже є досвід у певній області проекту, будь ласка, гляньте в біг [E-easy] помилок. Коли ви побачите
просту задачу у системі відслідковування помилок, яку ви знаєте, як вирішити - опишіть шлях її
вирішення і залиште позначку E-easy. Зауважте, що те, що є очевидним для вас, не є очевидним
для новачка Rust і саме тому важливо чітко описати проблему та шляхи її вирішення. До того ж,
корисним буде проінспектувати E-easy помилки на наявність поганих описів та покращити їх.

Досвідчені розробники, що є терплячими та гарними співрозмовниками, мають
розглянути [наставництво нових учасників][mentor]. Позначте легку задачу міткою
[E-mentor] та вкажіть у коментарях, що ви будете наставником. Після чого очікуйте, що люди
зв'яжуться з вами стосовно задачі і спробуйте швидко відгукнутись.

Супроводження задач початкового рівня - це добре не лише для проекту Rust, але й для інших проектів.
Якщо на вашому проекті чітко налагоджено формування задач початкового рівня - ви можете вести
таку програму самотужки. ***Підтимання задач початкового рівня - один із найефективніших методів
залучення нових програмістів у проект***. Якщо ви бажаєте навчитись наставництву нових учасників -
[почитайте це керівництво][mentor-guide].

Розказати про те, над чим ви зараз працюєте, можна у щотижневій темі "what's everyone
working on this week" на [/r/rust] та [users.rust-lang.org] і вкажіть
чим вам можна допомогти. Це чудова відправна точка для співпраці.

Пропагандуйте Rust у вашій локальній спільноті. [Групи користувачів][user groups] Rust та [події][events]
є унікальною та захоплюючою частиною світу Rust: їх так багато і вони - скрізь! 
Якщо ви ще не були там - долучайтесь та отримуйте нові враження. 
Якщо ж нічого Rust-ового біля вас не відбувається - організуйте що-небудь.
Ви можете запитати чи когось це цікавить та оголосити про подію на [/r/rust] або [users.rust-lang.org].
Зв'яжіться із [командою спільноти][community team] аби додати подію в календар і таким чином про це буде оголошено на
[This Week in Rust].

Пам'ятайте, ваша пропаганда Rust має брати до уваги погляди інших &mdash; не усі мають сприймати Rust і це - нормально.

Зустрітись із іншими будівельниками спільноти Rust можна у [#rust-community].

<!--
Other ideas:
TWIR, podcasts.

experience reports
conf talks

Conduct training on Rust. (link to training material).
-->

[#rust-beginners]: https://client00.chat.mibbit.com/?server=irc.mozilla.org&channel=%23rust-beginners
[#rust-community]: https://client00.chat.mibbit.com/?server=irc.mozilla.org&channel=%23rust-community
[/r/rust]: https://reddit.com/r/rust
[E-easy]: https://github.com/rust-lang/rust/issues?q=is%3Aopen+is%3Aissue+label%3AE-easy
[E-mentor]: https://github.com/rust-lang/rust/issues?q=is%3Aopen+is%3Aissue+label%3AE-easy+label%3AE-mentor
[Stack Overflow]: https://stackoverflow.com/questions/tagged/rust
[This Week in Rust]: https://this-week-in-rust.org
[community team]: https://www.rust-lang.org/team.html#Community
[events]: https://www.google.com/calendar/embed?src=apd9vmbc22egenmtu5l6c5jbfc@group.calendar.google.com
[helpful]: https://codeblog.jonskeet.uk/2009/02/17/answering-technical-questions-helpfully/
[mentor]: https://users.rust-lang.org/t/mentoring-newcomers-to-the-rust-ecosystem/3088
[mentor-guide]: https://manishearth.github.io/blog/2016/01/03/making-your-open-source-project-newcomer-friendly/
[user groups]: user-groups.html
[users.rust-lang.org]: https://users.rust-lang.org
